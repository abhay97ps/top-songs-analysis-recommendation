Hustlers er langt fra noget ensartet folkefærd. Der findes den beregnende type som Jazzy, der aldrig mister overblikket og altid tænker stort. Denne type spiller på byen og dens indbyggere, som om de var et symfoniorkester med ham som dirigent. Det hele er lagt ud på forhånd, nøje disponeret, og han tror, at han styrer hele forløbet. Og så er der den impulsive type som Bossy. Han behøver ikke andet instrument end sig selv. Og han spiller altid solo, så ingen ved, hvornår det ender, eller hvordan det ender. Han går altid efter de hurtige penge. Hvorfor sku' man spare op til en fremtid, der måske aldrig kommer?
"Hvor cool ka' man være? Ja, hvor cool er jeg?" Spør' jeg
Jeg scorer damer, scorer boksen, scorer hva' som helst, gør jeg
Om det' penge eller piger, det har ingenting at sig'
For det' da lidt af det, der sådan set er fedt at få sin' fingre i
Hvor cool er jeg? Ja, hvor cool ka' man være?
Alle de kalder mig Bossy, alle de ve', hvem jeg er
Og kald mig fupmager, plattenslager, kald det hva' du vil
Man bør gøre, hva' man gør, og man bør gør', hva' man er bedst til
Jeg styrer det, jeg styrer andre, styrer andre ting
Nogen er direktører, andre sælger mad på Burger King
Og dem med ni-til-fem, de går og arbejder for længe
Og har alt for lidt tid til at bruge deres peng'
Jeg hjælper dem, de hjælper mig, og alle slipper for besværet
Sådan ka' jeg li' det, sådan har det altid været
Selv i skolen var det såd'n, for potentialet var der
Platted' sodavand og slik og så sener' cigaretter
Da min lærer sagde, jeg nok desværre var en smule dum
Så lært' jeg ham at stave til nervesanatorium
Og siden sjette var det slut med ikk' at ha' en krone
Og jeg var den første i min klasse, der fik tissekone
Det var kun på grund af tale, og fordi at folk vil narres
Er der noget, de ikk' forstår, så ka' det altid let forklares
Jeg er god til ord og god til at score, hva' det ska' være
Og går den, ja, så går den - går den ikk', så' jeg ude af her
Jeg ta'r det altid roligt, det er aldrig mig, der stresser
Jeg ka' altid lave en tudse, når jeg har en halvtredser
Jeg kan altid lave en halvtredser, når jeg ingenting har
Bare gi' mig en tilrøget småsnusket bar
Så vil der altid være en nar, der har gysser, jeg ka' gafle
For enten er der billard eller også ka' man rafle
Jeg ka' spille al' de spil, man spiller uden at spille smart
Men det, jeg selv bedst ka' li', er poolbillard
De står i kø med hver sin kø for at få nogen klø
Når jeg har vundet et par gange, så' det adjø
Og det var det, som jeg sku' til at se, at gøre igen
"Cool Al's Sted" hed det sted, jeg sku' hen
Det var et fedt, lille skummelt sted med pool og med dart
Ved Kødbyen nede på Søndre Boulevard
Det første, jeg gjorde, var at tjekke alle borde
Og se, om der var en eller anden klovn, jeg ku' jorde
Det var en sløv dag, jeg stod bag ved døren og hang
Syv mænd havde et par spil i gang
Jeg tjekked' lige først, om jeg havde set dem før
Så lukked' jeg den stadig åbne gadedør
De to, der stod ved første bord, var ikke noget for mig
Den ene af dem spilled' som den vildeste haj
Det sagde "klonk", hver gang han fik en ball i hul
Og ham, han stod og spilled' mod, var tydeligvis et nul
Han fik vel tæsk nok for fa'en, og det vil' være fra forstanden
At prøve at vinde noget som helst fra ham den anden
Lidt længer' henne stod tre mænd med veste, hvor der stod
Noget på ryggen med en tegning af en skidende ko
Men folk med motorcykler er ikke værd at spille imod
Når man vinder, får man altid bare nogen på hovedet
Og sku' det ske, man taber og ikk' har penge nu og her
Så får man først nogen på hovedet, så får man endnu fler'
Så var det meget bedre henne i den modsatte ende
For dér stod der nogen, som jeg ikke kunne genkende
To store håndværker', kansasklædte hængerøv'
Der kun lalled' rundt og blev ved med at prøve at skyde
Den ene ball i hul med den anden
Mens den tredje fløj af sted og ramte ned og lå på gulvet et sted
Og penge havde de helt sikkert masser' af
På vej derhen hørte jeg en stemme, der sagde:
"God damn, det' jo Bossy, den småfusked' nar
Der har sat sine ranglede ben i min bar"
Jeg vendte om og så den sorteste mand
Kold og ond og væmmelig og stor som bare fanden
Det var Al, det var ham, der styrede bulen her
Ingen tvivl om det, det vidste alle og enhver
For nu var Cool Al's Poolhal det hårdeste sted
Så Al vil man nødigt være uvenner med
Det mente jeg nu egentlig heller ikke, jeg var
Men der var vist et lån, jeg engang havde skredet fra
Nu var han sur, jeg sagde: "Al, lang tid siden
Jeg troede overhovedet ikk', du var her for tiden"
Han sagde: "Lang tid? Ja, det' fandme, hva' det er
Og har du penge med din lille lede plattenslager?
For jeg ka' kun se én grund til, jeg ikk' sku' gi' dig klask
Og det er hvis, du gi'r mig mine 3000 dask"
Jeg sagde: "Al, nu synes jeg godt nok, du strammer den lidt
Det var ikke 3000, det var allerhøjst ét"
Han sagde: "Plus en ekstra tusind for at slippe for slag
De andre de er renter for at pisse mig af"
Jeg sagde: "Hey, slap nu af, la' os ikke være sure
Der' jo ikke gået mere end højst et par uger
Og du ved hvordan, det er, når det ene ta'r det andet
Og sidst jeg kiggede ind, var du ikk' engang i landet
Og selvfølgelig ville jeg allerhelst betale dig nu
Og faktisk havde jeg penge her i sidste uge"
Og det første, jeg tænkte, var at Al sku' ha' gryn
Men så tænkt' jeg: "Nårh nej, han er jo ude af byen"
Men hey, jeg løber lige ned i banken et smut
Og jeg' tilbage med penge om et halvt minut
Jeg vendte mig mod døren, sagde: "Senere, vi ses"
Han sagde: "Bossy, nu er det edderma'me nok med det pis
Den, med du forsvinder, den synes jeg godt, jeg kender
Så hvis ikke du har penge nu, så ryger dine tænder
Måske du så snart ikk' spiller så smart"
Jeg sagde: "Al, det' mig, din gamle kammerat"
Han sagde: "Kammerater ved jeg snart ikk', om jeg har
Det vil heller' ikk' hjælpe dig en skid, hvis du var
For hvis gælden ikke falder, når den ska', så bli'r jeg harm
På min kammerat og starter med at brække hans arm
Så går jeg videre til hans ben og pander ham en"
Jeg sagde: "Okay, jeg tror godt, jeg forstår, hva' du mener
Det' da klart, du får de penge, der er bare sket en smutter
Men jeg ordner de to, det ta'r 20 minutter
Og om du får dem lige nu eller 20 minutter senere
Jeg mener, spil på Bossyhest, en sikker vinder"
Han sagde: "20 minutter, mand, du får et kvarter
Det' chancen, du får, og du får ikke fler'
Så ska' der penge på mit bord inde på mit kontor"
Jeg kiggede på Al, og hold kæft, hvor var han stor
Jeg smilede og nikked', sagde: "Sure Al"
Vendte om og gik hen for at skyde noget ball
Det var tydeligt, at Al mente det her alvorligt
Jeg gik hen imod de to, der stod og spilled' pisse dårligt
Pool eller Nineball var det vel
Den ene blev kaldt Svesken, og den anden hed vist Daniel
Og jeg ku' se, de havde kølig kold kasse
Og var ved at lægge kugler til et nyt spil på plads
Hva' så? Så står den 5-2, ja, du' bare så god
Læg ud, så får du eddermame bank
Du ka' tro, at det' en gammel løgn
Jeg tværer dig ud, at du ved det
Arh, der ku' vel teoretisk set godt gå hen og ske det
Sam' for dig der lige er sket for mig, nej, jeg' ikk' et kvaj
Der spiller smart og lige pludselig går og tror, jeg' haj
For når jeg holder køen, så er køen stabil
Så derfor ka' jeg ramme lige det hul, som jeg vil
Arh, derfor ka' du ramme mit røvhul for min skyld
Så hold din kæft og skyd, hey, hva' for'n en er min øl?
Det' den med mest i, din leversvage svagdrikker
Arh, hold da kæft, hvor er du ulækker
Gi' mig så den pils, og vi spiller om den næste
Okay, du gi'r, for jeg er jo den bedste
Jeg var klar til et møde og min højrearm kløed'
Og jeg vented' til, at Svedsken han sku' lige til at støde
Så sagd' jeg: "Hey, stop, vent lige et øjeblik
Det er helt forkert lagt, der ska' den sorte ikke lig'
Nu ska' jeg hjælpe, jeg er god til at spille pool
Og det' da lidt for nemt at se, at I mangler nogle kugler
Deres blik var overlegent, og de syntes, jeg var en nar
Det tog jeg ikke så tungt, for min taktik den var klar
De vil' forklare mig om spillet, spørge om jeg ville være med
Så vil' jeg klaske deres kroner og så hurtigt af sted
De sagde: "Hey, det' altså Nineball, vi spiller her
De kugler man ska' bruge, det er dem, du ser
Ja, kugle et til ni, og den hvide ska' man støde til
Altid ram den mindste, med at få den i hul, du ved
Og et hul gi'r en ekstra tur, men hvis ball nummer ni
Går i hul, så' det slut, så er spillet forbi
Det lyder fint, la' os spille, hey, vent, der er mer'
Hvis du laver en fejl, så må jeg placere
Den hvide, hvor jeg vil, altså hvis du nu sku' ramme
Ja, ja, jeg har forstået, vi spiller med det samme
Det var tydeligt, de troede, at det kun var for sjov
Da jeg sagde: "Jeg går ud fra, at vi spiller om en plov"
Men jeg så dem lige i øjnene, de så på hinanden
Med et blik halvt skræmt og halvt 'han er fra forstanden'
Så jeg slog mig for panden og sagd': "Hva' der nu galt?
At spille om en plov er sgu da meget normalt"
De sagde: "Skråt op, det ka' du sgu godt drop'
Det' faktisk en dagsløn, så'n 500 bob
Og vi har aldrig set dig spille, vi bli'r snydt totalt
Du' garanteret så'n helt vild, hajagtig fupperkarl
Shit, den gik ikk', jeg måtte prøve noget nyt
Jeg sagde: "Hvis nogen her snyder, så' det mig, der bli'r snydt
Og en plov er mange penge, specielt hvis man er flad
Så okay, la' os drop' det, jeg' sgu ligeglad
Men det' fordi, at jeg er sømand, så når jeg' i havn
Er en plov bare en , og det er aldrig noget, jeg savner
Men jer, der' i byen hver uge, ka' jo ikke bare bruge
Så hva' fa'en, la' os spille om en rød drue"
En rød drue er en god flaske vin
Med vilje gjorde jeg første stød helt til grin
En høj lyd røbed', jeg havde ramt den foroven
Og jeg ku' se, at de fortrød, at de ikk' havde taget ploven
Daniel og Svedske havde travlt med at hviske
Og de sagde: "Hvis du er med på en plov, så er vi friske"
Nu var fælden klappet, det ku' høres langt væk
Så nu sku' de eddermame bare ha' smæk
Så jeg sagde: "Det' lidt sent at lave om på et væddemål
Men hvad", jeg tog en bajer fra et bord og sagde: "Skål"
Svedsken sagde klonk med nummer et og nummer to
Fulgte efter tre-fire, så begyndte jeg at tro
At det var mig, der fik smæk, men han kiksed' nummer fem
Så jeg tænkte: "Okay, så' det bare lige hjem
Seks-syv-otte, men ved ball nummer ni
Slog en klovn til min kø, så jeg stødte forbi
Og det var lige før, de to var ved at grine sig ihjel
Og ball nummer ni blev skudt i hul af Daniel
Nu ville de to gerne se nogle kugler
Jeg sagde: "Hey, la' os først lige ta' en gang pool
Og så' det kvit eller dobbelt, og i øvrigt så I også
At det var ham det fulde svin, der ga' køen et los"
De sagde, det havde de ikke set og rysted' deres hoveder
Så råbte jeg, at det var fan'me mafiametoder
Jeg ku' se, de ikk' ku' li' at få deres færden og gebærden
Sammenlignet med den italienske underverden
De sagde: "Kvit eller dobbelt, det ka' vi godt sige
Men det' Nineball igen", jeg starter, niks, det gør vi
Hvorfor det? Fordi vi vandt, ja, hva' så og jeg tabte?
Daniel stod og kedede sig, og lige da han gabte
Sagde jeg hurtigt: "Okay, du, så se at kom' igang"
Han så ud som, han blev vækket, stødte, klang-klang-klang-klang-klang
Klonk, og nieren røg i hul
Min hage sad ved navlen, og så råbte jeg: "Nul
Det' fan'me eddermame bare for meget det her
I to er nogle fuppere, jeg gider ikke mer'"
De insistered' på at få deres penge, jeg sagde: "Fuck
I har satan-eddermame stået og jordet mig nok
I får ikk' en skid, så find en anden, I ka' narre"
Nu var Daniel vågnet, han begyndte at forklare:
"Jamen, jeg er altså ikke særlig god, det var held"
Jeg kigged' på ham, sagde: "Ja, knep dig selv
Jeg har mødt jer før både i Rotterdam og Bangkok
Aldrig alene, I er altid i flok
Men nu' det nok, jeg gider ikke mer', er det forstået?
Kvit eller dobbelt, eller ogs' så' jeg gået"
Og det var klart, de ville tabe, det havde bare været held
Og jeg ville snart gå ind til Al og betale min gæld
"Okay" sagde Svedsken, "men det' mig, der lægger ud"
Han sendte etteren i hul med det første skud
Men det værste var, han laved' så'n et stensikkert oplæg
Dak, dak, klonk, og så var nieren væk
Jeg stod selv og så det, og jeg fatted' ikk' en skid
Jeg havde tabt 2000 på rekordtid
Men det værste syn var, at Daniel og Svedske
Stod og gnubbed' mod hinanden som et par rigtig supersleske svanse
"Fint" sagde jeg, "jeg' nok ikk' længer' helt ung
Så bli' lige her, mens jeg henter min pung"
De sagde: "Fedt", "Vent lidt, når du nu alligevel går
Så hent 20 Cecil og en Guld Tuborg"
"Ja, en til mig ogs', det ska' fejres, køb en helt stribe øller
Du ka' bar' betal' med nogle af al' de penge, du skylder"
Ja, ja, bwah-bwah, hva' tog de mig for?
De troed', jeg kom tilbage, og hvor dum er man så?
For de vil aldrig få så meget som en øre af mig
Jeg satte kursen hen mod døren for at gå min vej